# Installatie Bibliotheken

Nu je een ArduinoIDE hebt waarmee je ESP8266’s kunt programmeren \(flashen\) zul je ontdekken dat er door briljante mensen software is ontwikkeld die je kunt gebruiken om complexe projecten te realiseren, zonder dat je zelf het wiel hoeft uit te vinden.

Deze software wordt veelal in de vorm van een bibliotheek aangeboden en je hoeft zo’n bibliotheek alleen maar te installeren om er gebruik van te kunnen maken.

[Hier](https://www.arduino.cc/en/guide/libraries) vind je de officiële instructies voor het installeren van bibliotheken met de ArduinoIDE.

Stel je wilt je ESP8266 benaderen met een `telnet client` zodat je vanaf je Desktop of Laptop op de ESP8266 kunt inloggen. Je hebt op de ESP8266 dan een `telnet server` nodig. Met wat _Googelen_ naar "_ESP8266 telnet_" blijken hier een aantal bibliotheken voor te bestaan.

Als voorbeeld nemen we _TelnetStream_ van _Juraj Andrassy_. Zijn telnet implementatie kun je vanaf deze [github](https://github.com/jandrassy/TelnetStream/%20) pagina als bibliotheek downloaden.

![](https://mrwheel.github.io/DSMRloggerWS/img/DownloadTelnet.png)

Om de bibliotheek te installeren klik je op de groene \[Clone or download\] knop en selecteer je \[Download ZIP\].

Onthou waar je het zip-file bewaard!

Ga nu naar de Arduino IDE en selecteer:

\[`Sketch`\] =&gt; \[`Include Library`\] =&gt; \[`Add .ZIP Library`\]

![](https://mrwheel.github.io/DSMRloggerWS/img/IDE_Add_Lib_Zip.png)

Er verschijnt een selectie window waar je het zojuist ge-download-de bestand selecteert.

![](https://mrwheel.github.io/DSMRloggerWS/img/IDE_Install_Lib_Zip.png)

Klik op \[Choose\].

De bibliotheek is nu geïnstalleerd en klaar om gebruikt te worden. De meeste bibliotheken komen met een aantal voorbeeld programma’s waarmee je kunt leren hoe je de bibliotheek kunt gebruiken.

_Juraj Andrassy_ is erg summier met zijn uitleg maar gelukkig is er een map met voorbeelden \(nou ja, één voorbeeld\).

![](https://mrwheel.github.io/DSMRloggerWS/img/TelnetExample.png) \(sorry, het plaatje is een beetje verknipt\)

Klik je nu op \[`TelnetStreamTest`\] dan wordt dit voorbeeld programma in de Arduino IDE geladen.

![](https://mrwheel.github.io/DSMRloggerWS/img/TelnetTestProg.png)

Installeer op dezelfde manier de bibliotheken die voor de `DSMRloggerAPI`firmware nodig zijn \(zie het [volgende](../firmware/benodigde-bibliotheken.md) hoofdstuk\).

